
<!DOCTYPE html>
<html lang="en">
<head>
	<meta charset="utf-8">
	<title>Naujienos</title>
	<meta name="viewport" content="width=device-width">
	<link rel="stylesheet" href="assets/styles.min.css">
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">STUDENTŲ VERSLUMO UGDYMO PLĖTRA
LIETUVOJE 
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
					</div>
1. Aplinka – visi elementai, kurie egzistuoja už organizacijos ribų ir turi potencialą veikti
organizaciją ar jos dalis (Дафт, 2004).
2. Bendrosios kompetencijos - tai tam tikrų žinių, mokėjimų bei įgūdžių, taip pat asmeninių
savybių, dariniai, būdingi (reikalingi) ir pritaikomi ne kurioje nors vienoje, o daugelyje profesijų
(Laužackas, 2005)
3. Bendrieji gebėjimai- tai asmeninį pasitenkinimą, socialinę integraciją, aktyvų pilietiškumą ir
užimtumą skatinantys gebėjimai (Europos Parlamento ir Tarybos rekomendacija „Dėl bendrųjų
visą gyvenimą trunkančio mokymosi gebėjimų“, 2005).
4. Bendrasis ugdymas – mokymas pagal ikimokyklinio, pradinio, pagrindinio, vidurinio,
specialiojo, neformaliojo ir suaugusiųjų švietimo programas.
5. Diferencijuotas mokymas - kai ugdytiniai suskirstomi homogeniškomis grupėmis pagal
gabumus ar pagal pažangumo laipsnį, pagal polinkius ir interesus į atskiras mokyklas ar toje
pačioje mokykloje ar klasėje siekiant plėtoti jų individualybės galias. Mokymas yra pagalba
mokymuisi (L.Jovaiša, 2001).
6. Formalusis mokymas – mokymas, priimant ar registruojant mokinius neatsižvelgiant į
mokymo formas (pavyzdžiui, mokymas gali vykti per televiziją, jeigu tokiam kursui studentas
yra registruojamas).
7. Gebėjimas – išugdyti, išlavinti gabumai.
8. Gyvenimiškieji gebėjimai – tai savikontrolės ir tobulėjimo gebėjimai, susiję su kitais
asmenimis, specifinėmis situacijomis (Laužackas, 2005)
9. Įgūdžiai - kartojimu įgyti sugebėjimai atlikti kokį nors veiksmą (Liet. klb. žodynas); iki
automatizavimo išlavinti intelektualiosios arba fizinės veiklos veiksmai (Laužackas, 2000).
10. Jaunimo verslumas – jauno žmogaus požiūris, įgūdžiai ir žinios, kurie leidžia atpažinti
galimybę kurti pridėtinę vertę (tiek socialinę, tiek ekonominę), ir veiksmai, skirti šiai galimybei
panaudoti. (prieiga per internetą: www.npi.lt/site/Failai/1%20Mindaugas%20Kiznis.pdf)
11. Holizmas – pasaulio kaip visumos suvokimo koncepcija, kai problemos sprendimas
pradedamas nuo visumos, tik vėliau, pereinant prie komponentų. Holizmas (iš graikų klb. žodžio
holos, reiškiančio visas, pilnas) yra idėja, kad sistemą, kaip visumą, didžiąja dalimi apsprendžia
tai, kaip elgiasi jos sudėtinės dalys; sistemoje atsiranda sinergijos efektas, kuris nulemia
sistemos elgesį ir savybes.
12. Karjeros centrai. Tai įstaigos (padaliniai), esančios aukštųjų mokyklų viduje ir
betarpiškai veikiančios tarp trijų grandžių: verslo atstovų, studentų ir akademinės
bendruomenės. 
9
13. Koncepcija – pažiūrų į kuriuos nors reiškinius sistema, daikto, reiškinio, proceso
samprata.
14. Kultūra – bendrai užprogramuota nuomonė, kuria viena žmonių kategorija išsiskiria nuo
kitos (Hofstede, 1989). Bendros grupės žmonių išvystytos proto žinios demonstruojamos tame
pačiame kontekste (Reckwitz, 2000).
15. Kūrybiškumas - tai naujų ir naudingų idėjų kūrimas (Amabile,1996).
16. Kvalifikacija - tam tikrų žinių, gebėjimų, įgūdžių ir patyrimo visuma, kurią įgijęs žmogus
gali kokybiškai (kompetentingai) dirbti atitinkamos rūšies ir sudėtingumo darbą (Laužackas,
2000).
17. Proaktyvumas -tai aktyvus individo bandymas keisti jį supančią aplinką (Bateman ir
Crant, 1993).
18. Maža įmonė – įmonė, atitinkanti visas šias sąlygas: įmonėje dirba mažiau kaip 50
darbuotojų; įmonės metinės pajamos neviršija 24 mln. litų arba balansinė turto vertė yra ne
didesnė kaip 17 mln. litų; įmonė yra savarankiška (Lietuvos Respublikos smulkiojo ir vidutinio
verslo įstatymas, 1998 m. lapkričio 24 d., Nr. VIII-935).
19. Mentaliniai modeliai – tai individo viduje slypintys įsitikinimai, apibendrinimai,
vaizdiniai ar paveikslai; įsitikinimai apie priežasčių ir pasekmių ryšius, kurie lemia individo
pasaulio suvokimą ir elgesį.
20. Metodas – tikslo siekimo, veikimo būdas, veiklos tvarka, sąmoningai naudojama tam
tikram tikslui pasiekti; reiškinių, faktų tyrimo kelias, pagrindinis duomenų rinkimo, apdorojimo
ir analizės būdas (Tidikis, 2003).
21. Metodologija (gr. klb. methodos ir logos)- teorija nagrinėjanti mokslinio pažinimo
procesą ir jo principus bei mokslinio tyrimo metodus ir techniką. Metodologija, kaip žinių
pažinimo sistema, gali būti aprašomoji, aprašanti, kaip funkcionuoja mokslinio pažinimo
procesas, bei atskleidžianti jo struktūrą, ir normatyvioji, formuojanti paties mokslinio pažinimo
proceso reikalavimus ir atsakanti į klausimą, koks turi būti mokslinis pažinimas (Kardelis,
2002).
22. Modelis – tai dalių (elementų) sistema (visuma), kurios tarpusavyje sąveikauja;
schematinis sistemos, teorijos ar reiškinio aprašymas, aiškinantis jų žinomas ar spėjamas
savybes, galimas naudoti tolimesnėms jų studijoms.
23. Mokymas – tai žinių ir gebėjimų asmeniui perteikimas patirtimi ir pavyzdžiais sudarant
veikos sąlygas ir mąstymo struktūrą (The American Heritage Dictionary of the English
Language, 2000).
24. Mokymo programa - teorinio ir praktinio mokymo elementų, sudarančių vieningą
visumą ir laiduojančių konkretų išsilavinimą ir /ar kvalifikaciją, trumpas, nuoseklus ir 
 10
struktūrizuotas aprašymas. Gali būti tam tikros specialybės, mokomojo dalyko, modulio,
kvalifikacijos ir kt. mokymo programa (Laužackas, 2000).
25. Neformalusis švietimas – švietimas, vykstantis šalia pagrindinių švietimo ir mokymo
sistemų. Jis apgalvotas ir organizuotas, bet gali netenkinti vieno ar daugiau kriterijų, tokių kaip
hierarchinė lygių struktūra, priėmimo ir registracijos reikalavimai, iš anksto numatyti/nelankstūs
mokymo/mokymosi metodai, trukmė ir tvarkaraštis. Neformalusis švietimas apribotas
institucine priklausomybe, būdingas kvalifikacijos tobulinimo sričiai. Valstybės pripažinti
dokumentai neišduodami (Teresevičienė, Oldroyd ir Gedvilienė, 2004).
26. Savybė - bruožas išreiškiamas kaip matas, kuriuo gali būti matuojamas kiekvienas
žmogus (Northcraft ir Neale, 1994), aiškiai išreiškiami žmogaus individualūs ypatumai, tokie
kaip protiniai gebėjimai, moralinės-etinės vertybės ir išvaizda (Дафт, 2004).
27. Sinergija atsiranda sistemos viduje dėl sistemos komponentų tarpusavio sąveikos. Ardant
sistemą, padalinus ją į dalis, prarandamos esminės sistemos savybės. Atskiri sistemos
komponentai izoliuoti nuo sistemos veikia kitaip, nei sistemos viduje. Efektyvus atskirų
elementų funkcionavimas neužtikrina efektyvaus sistemos funkcionavimo.
28. Sistema – tai dviejų ar daugiau komponentų grupė, kai kiekvienas sistemos komponentas
veikia kitų komponentų elgseną, o kiekvieno komponento elgesys veikia visumos elgesį.
29. Sisteminė logika. Sistema yra visuma, kurios negalima suprasti pasitelkus analizę ir
mašininę logiką. Sistemoje atsiranda sinergijos efektas (žr. sinergija), kurį galima suprasti tik
pasitelkus sisteminę logiką.
30. Sisteminis mąstymas – tai sistemine logika besiremiantis požiūris į pasaulį ir mentalinė
atskaitos sistema pasaulio vertinimui; mąstymo būdas, kai realybė ir jos dalys pirmiausia
suvokiamos kaip visuma (žr. holizmas), kaip integruota sistemų hierarchija. Sisteminio mąstymo
esmė: suprasti tarpusavio ryšius, o ne linijinius priežasties – pasekmės ryšius; orientuotis į
pokyčių procesus, o ne į statines būsenas; matyti ir suprasti kontekstą.
31. Socialinis kapitalas – gebėjimas sietis su kitais žmonėmis, kai išnaudojamas turimų
santykių potencialas (Chell, 2007).
32. Ugdymas - socialinis reiškinys, asmenybę kuriantis žmonių bendravimas, sąveikaujant su
aplinka. Nagrinėjimas įvairiais aspektais – kaip sąveika, kaip bendravimas, kaip santykiavimas,
kaip veikla, kaip valdymas. Ugdymas – įgimtų asmens gebėjimų vystymas skatinant ir vystant
protinį ir moralinį augimą (The American Heritage Dictionary of the English Language, 2000).
33. Ugdytinis – ugdymo objektas ir subjektas. Dalinės ugdytinio veiklą apimančios ugdymo
sąvokos: saviugda, savišvieta, saviaukla.  

					</p>
34. Ugdytojas – ugdymo veikėjas (tėvas, motina, mokytojas, dėstytojas, auklėtojas),
padedantis individo saviaktualizacijai.
35. Validumas - (tinkamumas) – viena iš keturių svarbiausių matavimo metodologinių
charakteristikų, argumentuojanti, kad tikrai matuojama būtent tai, kas įvardyta.
36. Verslo inkubatorius – tai vienos apskrities ar kelių savivaldybių teritorijoje veikianti
viešoji įstaiga, kuri inkubuojamiems ūkio subjektams lengvatinėmis sąlygomis nuomoja
patalpas, techninę ir biuro įrangą, teikia verslo informacijos, konsultavimo ir mokymo
paslaugas.
37. Verslo organizavimo gebėjimai – gebėjimai, padedantys žmoniems ieškoti galimybių,
organizuoti savo verslą ir pasiekti jame geresnių rezultatų. (Jovaiša; Shaw, 1998).
38. Verslumas – tai asmens įgūdžiai, jo asmeninės savybės bei vertybės, leidžiančios turimą
suvokimą pritaikyti gyvenime - organizuojant įvairių sričių veiklą, atskleidžiant naujas veiklos
galimybes, priimant sprendimus, prisiimant veiklos riziką
39. Verslumo įgūdžiai – pasitikėjimas savimi, kryptingumas, nebijojimas rizikuoti
(Mokymosi visą gyvenimą memorandumas, 2001 m.).
40. Verslumo ugdymas pagal ugdomojo amžių ir suvokimo lygį apima vertybinių orientacijų,
nuostatų asmeninių savybių formavimą bei įgūdžių lavinimą.
41. Vertybės - individo esminis suvokimas apie tai, kas yra jam svarbu (Northcraft ir Neale,
1994); įsitikinimas, kad konkretus elgesys ir galutinės būsenos yra priimtinesnės negu priešingas
elgesys ar galutinės būsenos (Robbins, 2003).
42. Vidutinė įmonė – įmonė, atitinkanti visas šias sąlygas: įmonėje dirba daugiau kaip 49 ir
mažiau kaip 250 darbuotojų; įmonės metinės pajamos neviršija 138 mln. Litų arba balansinė
turto vertė yra ne didesnė kaip 93 mln. litų; įmonė yra savarankiška (Lietuvos Respublikos
smulkiojo ir vidutinio verslo įstatymas, 1998 m. lapkričio 24 d., Nr. VIII-935).
43. Žinios – suvokti, įsisavinti duomenys ar informacija, taip pat – vertybės, emocijos,
nuojauta (Nonaka, 1994). 
 12
ĮVADAS
Temos aktualumas
Šiuolaikinėje visuomenėje individo verslumo poveikio ekonominiuose, socialiniuose,
psichologiniuose visuomenės vystymosi procesuose svarba didėja. Visuomenės progreso kryptis
ir vystymosi trajektorija priklauso nuo verslininkų skaičiaus ir gebėjimų. Individo verslumas
padeda suvokti ir įžvelgti naujas veiklos vystymo galimybes, tuo didinant visuomenės gerovę.
Ekonominė, socialinė, psichologinė verslumo reikšmė, aktualizuoja individo verslumo ugdymo
klausimą.
Studentų, kurie savo karjerą sieja su nuosavo verslo įmonės kūrimu ir vystymu, verslumo
ugdymas tampa svarbia akademinių tyrimų sritimi, tačiau tai yra mažai suprastas reiškinys. Nors
verslumo ugdymo poreikis yra analizuojamas mokslinėje literatūroje, tačiau ugdymo proceso
rezultatyvumas vis dar yra nepakankamas.
Studentų verslumo ugdymas yra mažai tyrinėtas, sudėtingas, kompleksinis, daugelį
mokslinės ir praktinės veiklos sričių (ekonomikos, vadybos, edukologijos, psichologijos)
jungiantis reiškinys.
Literatūros analizė ir sisteminimas parodė, kad vieno teorinio požiūrio, atskleidžiančio
verslumo ugdymo procesą, nėra. Nors studentų verslumą nagrinėjančių darbų yra daug, tačiau
jie dažniausiai analizuoja tam tikrą specifinį aspektą; priklausomai nuo tyrimų pobūdžio yra
pasitelkiami skirtingi teoriniai argumentai, modeliai, empirinių tyrimų metodai ir instrumentai.
Problemos ištyrimo lygis
Verslumo teorija grindžiama keliomis mokslo sritimis: ekonomika, psichologija, vadyba ir
edukologija. Kiekvienos srities požiūris įnešė savo indėlį į verslumo sampratą.
Ekonominė verslumo teorijos kryptis nagrinėjo verslininko indėlį kuriant naują verslo
įmonę (Low ir MacMillan, 1988; Rumelt, 1987). Šioje teorijoje analizuojamas pasiektas naujos
verslo įmonės veiklos rezultatas. Ekonomikos teorijos prisidėjo prie verslumo definicijos
formulavimo, tačiau jų indėlis atskleidžiant individo iniciatyvų kilmę, kuriant nuosavą verslą,
nebuvo reikšminga.
Asmens, siekiančio realizuoti nuosavo verslo kūrimo sumanymus, analizės kryptimi per
35 paskutinius metus (Coulton ir Udell, 1976; McClelland, 1965; McClelland, 1968) buvo
pažengta atliekant verslininkų asmeninių savybių ir bruožų tyrimus, kuriuose
charakterizuojamas verslininko individualumas, kaip esminis elementas lemiantis sėkmingą
veiklą. Bandymas atpažinti verslininkų psichologines ar demografines charakteristikas ir tuo
pagrįsti verslumo atsiradimą, suformavo bruožų teorijos pagrindus, kuri ir dabar naudojama
siekiant identifikuoti verslu užsiimančių asmenų elgesio priežastis. 
13
Vėlesniuose tyrimuose atskleidžiama požymių tipologija (Miner, 1997) grindžiama
užduoties - vaidmens motyvacijos teorija. Psichologinio individualumo savybių matas
nagrinėjant verslumo problemą nebuvo toks veiksmingas, kaip to buvo tikimasi. Reikšmingesni
tyrimai nagrinėjant verslumo reiškinį naudojantis psichologijos mokslo patirtimi atlikti
identifikuojant verslininkų ir ne verslininkų skirtumus. Skirtumai grindžiami psichologinėmis
charakteristikomis, kuriomis skiriasi nagrinėjami objektai (Gartner, 1985). Jų pagrindu galima
ieškoti individų verslumą lemiančių priežasčių.
Nagrinėjant potencialių verslininkų planuojamą elgesį buvo pritaikyta: I.Ajzen (1991)
planuojamo elgesio ir A. Shapero (1984) verslo organizavimo įvykio teorijos.
Devintajame / dešimtajame XXa. dešimtmečiais aktualiais tampa verslumo tyrimai siejami
su strateginiu valdymu (Herron, 1990; Kunkel, 1991; McDougall, 1987; Sandberg, 1986; Shane
ir Venkataraman, 2000), šiuose tyrimuose iniciatyvumas laikomas pagrindine verslaus individo,
kuriančio pridėtinę vertę, atsiradimo sąlyga (Shook ir kt., 2003).
Verslumo tyrimuose taip pat buvo ieškoma ryšio tarp verslumo įgūdžių ir verslo įmonės
kūrimo ketinimų (Herron, 1990), kitų autorių darbuose buvo atrastas svarbus sėkmės elementas
(Cooper, Willard ir Woo, 1986; MacMillan ir Day, 1987; Sandberg, 1986). Nepaisant atliktų
tyrimų įneštų pokyčių į verslumo sampratą, kai kurie autoriai (Hall ir Hofer, 1993; Herron,
1990; Shane ir Venkataraman, 2000; Stuart ir Abetti, 1990) sėkmės elementą, kuriant naują
verslo įmonę, vertino kritiškai.
Dalis XXa. verslumo reiškinį nagrinėjančių autorių atkreipė savo dėmesį į tai, kaip
verslumo ugdymas lemia naujų verslo įmonių kūrimą, naujų veiklos sričių įsisavinimą. Buvo
nagrinėjama verslumo ugdymo įtaką atrandant ir išnaudojant naujas veiklos galimybės,
paverčiant jas “ateities” prekėmis ar paslaugomis (Venkataraman, 1997). Mokslininkai naujų
galimybių identifikavimo ir išnaudojimo suvokimo ieškojo, nagrinėdami verslumo ir inovacijų
ryšius. Autoriai J.M. Stopford ir C. Baden-Fuller (1994) identifikavo verslumo ugdymo ir
inovacijų ryšį.
Užsienio ir Lietuvos mokslininkų tyrimuose verslumo ugdymas nagrinėjamas įvairiais
aspektais. Diskutuojama dėl verslumo sąvokos (Drucker, 1985; Hisrich ir Peters, 1998;
Timmons ir Spinelli, 2003; Kirby, 2004), skiriamos verslaus asmens savybės ir bruožai, kuriuos
reikia ugdyti (Robinson ir kt., 1991; Caird, 1993; Utsch ir kt., 1999; Cromie, 2000; Henry ir kt.,
2003), atskleidžiamas gebėjimų, kuriais pasižymi verslus asmuo, turinys (Gartner, 1988;
Garavan ir O‘Cinneide, 1994b; McCarthy, 2000; Raffo ir kt., 2000) bei tie gebėjimai, kurie
reikalingi verslo įmonės kūrimui ar darbui organizacijoje (Gibb ir Nelson, 1996; Rae, 1997;
Galloway ir kt., 2005). Verslumas nagrinėjamas, kaip procesas ir teigiama, kad šis procesas ir
verslumo ugdymas turi būti glaudžiai tarpusavyje susiję, išlaikomas holistiškumas ir dermė.			

                    </p>
ILietuvoje ekonomikos, edukologijos, vadybos, psichologijos moksliniai tyrimai taip pat
analizuoja verslumą, verslininkui būdingas savybes, bruožus ir gebėjimus. Apibūdintos
verslininko, verslumo ir verslininkystės sąvokos (Lydeka, 1996), nagrinėta verslumo, kaip
asmenybės savybės raiška moksleivių populiacijoje (Valuckienė, Ruškus, Balčiūnas, 2004),
analizuotos verslo rūšys ir verslininkystė, kaip ūkinės veiklos forma (Martinkus ir Žickienė,
2006), verslumo ugdymo vaidmuo mokymo procese ir besimokančiųjų įgyjami gebėjimai
(Garalis, 2007). Tačiau gilesnių studijų nagrinėjančių studentų verslumo ugdymo įtakos
studentų nuosavo verslo kūrimo ketinimams, Lietuvoje nėra atlikta.
Konceptualaus ir metodologiškai pagrįsto požiūrio į studentų verslumo ugdymą
nebuvimas yra aktuali ir spręstina mokslinė problema. Kompleksinio studentų verslumo
ugdymo modelio nebuvimas, palieka verslumo reiškinio tyrime laisvą nišą. Disertacijoje
sprendžiama mokslinė problema - kaip aukštojo mokslo institucijų lygyje ugdyti studentų
verslumą, aktyvinant nuosavo verslo kūrimo ketinimus.
Tyrimo objektas - Lietuvos studentų verslumo ugdymas.
Tyrimo tikslas- išskiriant studentų nuosavo verslo kūrimo ketinimus įtakojančius
veiksnius, sukurti verslumo ugdymo modelį, kurio pagalba būtų numatytos Lietuvos studentų
verslumo ugdymo perspektyvinės kryptys. Siekiant suformuluoto tikslo sprendžiami šie
konkretūs tyrimo uždaviniai:
 Išanalizuoti mokslinę literatūrą nagrinėjančią verslumo sampratą.
 Išskirti kritinius individo verslumą skatinančius veiksnius.
 Identifikuoti asmenines savybes ir įgūdžius reikalingus ugdant studentų verslumą.
 Sukurti studentų aukštojo mokslo sistemoje taikytiną verslumo ugdymo modelį.
 Sukurtą studentų verslumo ugdymo modelį ištirti empiriškai.
 Pateikti siūlymus, kaip tobulinti verslumo ugdymo procesą Lietuvos aukštosiose
mokyklose.
Mokslinio tyrimo metodai:
Teoriniams tyrimams naudojami mokslinės literatūros analizės, sisteminimo, sintezės,
apibendrinimo ir lyginimo metodai.
Disertacijos objekto pažinimui bei iškeltam tikslui pasiekti taikyti indukcinis – dedukcinis
metodas. Teorinės analizės pagrindu sudarytas individo verslumo ugdymo modelis, taikant 
15
dedukcinio metodo nuoseklumą, yra skaidomas į sudedamuosius elementus, kurie nagrinėjami ir
vertinami atskirai.
Pasitelkiant teorinės analizės ir indukcijos metodus sudarytas verslumo ugdymo modelis,
į vieną visumą jungiantis institucinio ir individo lygmens elementus, lemiančius asmens
ketinimus baigus studijas aukštojoje mokykloje imtis nuosavo verslo kūrimo.
Informacijai apie studentų verslumo ugdymą gauti, atliktas tiesioginis duomenų rinkimas
apklausiant tikslinę tyrimo grupę Apibendrinant apklausos tyrimo duomenis naudota SPSS
programinė įranga, taikyti kiekybiniai duomenų apdorojimo metodai. Verslumo ugdymo
reikšmingų veiksnių nustatymui ir įvertinimui taikomi aprašomosios statistikos metodai, tyrime
buvo skaičiuojama vidutinių vertinimų interpretacija, taikyti koreliacinės analizės (skaičiuotas
Pirsono ir Spearmano koreliacijos koeficientai), dispersinės analizės (ANOVA) ir tiriamosios
faktorinės analizės metodai.
Siekiant apibendrinti ir palyginti teorinius teiginius ir empirinių tyrimų rezultatus bei
padaryti išvadas, naudotasi logine analize.
Disertacijos tyrimo loginė schema pateikiama 1 paveiksle.
Mokslinis naujumas ir teorinis reikšmingumas
Apibendrintas teorinis ir empirinis studentų verslumo ugdymo reikšmingumas.
Parengtas studentų verslumo ugdymo modelis, sudarantis prielaidas individų verslumą
vertinti atsižvelgiant išskirtus verslumo ugdymo konstrukto elementus – požiūrį į verslo kūrimą,
pageidaujamumą ir galimumą užsiimti nuosavo verslo kūrimu. Modelis gali būti adaptuotas
aukštosiose mokyklose, kaip kompleksinis įrankis skatinant studentų ketinimus užsiimti
nuosavo verslo kūrimu.
Parengta verslumo ugdymo tyrimo metodologija, sudarytas tyrimo instrumentas.
Atliktas verslumo ugdymą lemiančių veiksnių tyrimas. VERSLUMO UGDYMO TEORINIAI ASPEKTAI
Šioje disertacijos dalyje yra nagrinėjami verslumo ugdymo teoriniai aspektai. Pirmiausia
yra išnagrinėta verslumo ir verslininko sąvokos, vėliau identifikuoti vidiniai ir išoriniai asmens
verslumą įtakojantys veiksniai. Nagrinėjami asmens verslumą apibrėžiantys psichologiniai,
socialiniai ir ekonominiai elementai charakterizuojantys verslumo ugdymo galimybes. Verslumo
ugdymo definicija charakterizuojama verslumo ugdymo požiūrio struktūros kontekste. Siekiant
identifikuoti asmens verslumo ugdymo aktyvinimo galimybes, disertacijoje analizuojami
verslumo ugdymo modeliai, kurių pagrindu bus kuriamas ir vertinamas verslumo ugdymo
modelis antroje disertacijos dalyje.
1.1. VERSLUMO SAMPRATA IR TURINYS
Verslo, verslininko ir verslumo sąvokos dažnai vartojamos mokslo srityse ir kasdieniniame
gyvenime. Išnagrinėjus vadybos, ekonomikos, teisės, finansų ir kitų sričių mokslinę ir praktinę
literatūrą, aptikta, kad verslumo sąvokos painiava kyla dėl netikslių verslo ir ūkio, bei verslo ir
ūkio subjektų terminų sutapatinimo.
Pirmiausia šiame disertacijos skyriuje siekiama apibrėžti verslumo sąvoką, kaip pagrindinį
tolesnės analizės objektą. Sprendžiant šį uždavinį pirmiausia identifikuojamos verslo ir
verslininko sąvokos.
Analizuojant įvairius ekonomikos, vadybos, teisės ir kitų mokslo sričių šaltinius,
pastebėta, kad verslo, verslininko ir verslumo sąvokų terminijoje kyla neaiškumų dėl šių sąvokų
reikšmės.
Pasak J. Žvinklio ir E.V.Vabalo (2006) šios trys sąvokos taip įvairiai vartojamos, kad
dažnai būna nebeaišku, kokie žmonės Lietuvoje priskiriami verslininkams, kokių įregistruotų
ūkio subjektų gausėjimas rodo verslumo lygio kilimą.
R. Vainienės (2005) parengtame „Ekonomikos terminų žodyne“ pateikiamas verslo
termino paaiškinimas: „Verslas (business) – pelno siekianti veikla.“
Oficialus dokumentas, kuriame šiek tiek konkrečiau apibrėžiamos verslo ir verslininko
sąvokos yra Lietuvos Respublikos civilinis kodeksas (2002), (toliau – Civilinis kodeksas). Čia
pateiktas sąvokos verslininkas apibrėžimas: „Fiziniai asmenys, kurie įstatymų nustatyta tvarka
verčiasi ūkine komercine veikla, laikomi verslininkais.“ Civilinis kodeksas apibrėžia
verslininko teisę užsiimti verslu, t. y. ūkine komercine veikla. Veiklos rezultatas ekonomine
išraiška sietinas su konkrečia fizinio asmens ūkine komercine veikla, iš šios veiklos
uždirbamomis pajamomis ir pelnu.
Remiantis šiuo aiškinimu tikriems Lietuvos verslininkams priskirtini tik individualia
veikla besiverčiantys gyventojai. Lietuvos Respublikos gyventojų pajamų mokesčio įstatyme 
19
(LRS 2001) tokia veikla apibrėžiama taip: „Individuali veikla – savarankiška veikla, kuria
versdamasis gyventojas siekia gauti pajamų ar kitokios ekonominės naudos per tęstinį laikotarpį.
Termino samprata iškreipiama, kai verslininkais laikomi ne tie asmenys, kuriuos
verslininkais vadina ir pripažįsta Lietuvos įstatymai, o pseudoverslininkai – stambių akcinių ir
uždarųjų akcinių bendrovių vadovai, kurie dirba darbą pagal darbo sutartį.
V. Pruskus (2003) kalbėdamas apie verslo etiką išskiria profesionalaus verslininko sąvoką
ir tai pasak J. Žvinklio ir E.V.Vabalo (2006) kelia klausimą, ką Lietuvoje reikėtų laikyti
profesionaliu verslininku, kurio etiškus ar neetiškus veiksmus būtų galima analizuoti, kokia
ūkine komercine veikla užsiimantys Lietuvos gyventojai turėtų būti laikomi verslininkais –
profesionaliais ar tokio lygio dar nepasiekusiais.
R. Vainienės (2005) parengtame „Ekonomikos terminų žodyne“ pateiktas toks termino
verslininkas aiškinimas: „Verslininkas (entrepreneur) – 1) ekonomikos teorijoje – asmuo,
sujungiantis kapitalą, darbą ir kitus ekonominius išteklius tam tikrai pelno siekiančiai veiklai
vykdyti; 2) verslo įmonės savininkas, akcijų savininkas“. Šame aiškinime painiojamos sąvokos
verslininkas ir antrepreneris (arba entrepreneris), prie verslininkų priskiriami ne tik verslo
įmonių savininkai, tačiau verslininkais vadinami visi akcijų turintys asmenys, vadinasi,
verslininkais reikėtų laikyti asmenis, turinčius net ir nedidelį kiekį akcijų. Dėl šios sąlygos
verslininkais galima būtų vadinti didžiąją dalį Lietuvos gyventojų, o tai nėra visiškai tikslu.
P. Drucker (1985) teigimu, nors verslumo samprata naudojama daugiau kaip du šimtai metų,
kyla painiava dėl sampratos apibrėžimo. Žodis “entrepreneur” yra kilęs iš Prancūziškų žodžių
reiškiančių “tarp” ir “imti”. Verslininkas yra tarp tiekėjų ir klientų, jis prisiima riziką. P.
Drucker (1985) apibūdina verslininką, kaip asmenį keičiantį ekonominių išteklių vietą,
nukreipdamas juos iš žemo produktyvumo į aukšto produktyvumo vietas.
Verslo terminų žodyne Dictionary of Business Terms (prieiga per internetą:
www.allbusiness.com/glossaries/entrepreneur/4953775-1.html) žodis entrepreneur
apibrėžiamas: „asmuo, įsteigiantis verslą. Terminas dažnai yra siejamas su asmeniu, kuris
prisiima verslo riziką“. Antrepreneriu laikomas verslą įkuriantis fizinis asmuo, kuris imasi
įgyvendinti naują rizikingą sumanymą, siekdamas gauti pelno.
Antreprenerystė yra individo ar organizacijos lygmens atsakas į greitai kintančios aplinkos
iššūkius, tai veiklos būdas, pasižymintis tokiomis savybėmis kaip galimybių pastebėjimas,
aktyvumas, polinkis inovacijoms, o antrepreneris suprantamas kaip asmuo, aktyviai ieškantis
galimybių greitai kintančioje aplinkoje, gebantis jas atpažinti ir įgyvendinti inicijuojant ir
valdant pokyčius (Stripeikis, 2008). 
                    </p>



				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
